# Співвідношення ЦРТ та ЦСР та їхня юридична сила

Цілі сталого розвитку спираються на успіх Цілей розвитку тисячоліття і продовжують їх, щоб подолати всі форми бідності. Нові цілі унікальні тим, що закликають до дій всі країни — бідні, багаті, з середнім рівнем доходу, щоб вони сприяли процвітанню та захисту планети. У цілях визнається, що подолання бідності повинно реалізовуватися спільно зі стратегіями, які сприяють економічному зростанню і задовольняють ряд соціальних потреб. Зокрема, освіту, охорону здоров'я, соціальний захист, а також можливості працевлаштування, боротьбу з кліматичними змінами та захист навколишнього середовища. 
Хоча 17 Цілей Сталого Розвитку не є юридично обов'язковими, очікується, що уряди візьмуть на себе відповідальність і створять національні умови для їх досягнення. Країни несуть основну відповідальність за подальшу діяльність та аналіз досягнутого в реалізації цих цілей, що потребує якісного, доступного та своєчасного збору даних. Регіональні заходи з контролю та аналізу будуть ґрунтуватися на аналізах на національному рівні та сприятимуть подальшій діяльності та аналізу на глобальному рівні.

# Пріоритетні для України цілі
У кожній державі-члені ООН фахівці та експерти визначають пріоритетні для цієї країни Глобальні Цілі. В України до таких відносять (цей перелік не є офіційно визначеним):
Ціль 3. Міцне здоров’я
Ціль 4. Якісна освіта
Ціль 5. Ґендерна рівність
Ціль 6. Чиста вода та належні санітарні умови
Ціль 8. Гідна праця та економічне зростання
Ціль10. Зменшення нерівності 
Ціль16. Мир та справедливість
Перш за все, усі цілі спрямовані на досягнення перших двох результатів: ліквідацію крайньої бідності та нерівності у всьому світі.

# Конвенція про права дитини
Права дитини — це просто права людини для дітей. Конвенція ООН про права дитини, прийнята 20 листопада 1989 року — це міжнародний договір, у якому визнаються спеціальні права дитини. Такі права мають належати кожній дитині. Усі діти мають однакові права. Ці права перераховані в Конвенції ООН про права дитини. Майже всі країни погодилися забезпечити й поважати ці права на практиці. Усі права пов’язані між собою, усі рівнозначно важливі. Ці права є невід’ємними — тобто дітей не можна їх позбавити . 

Діти мають право на:
Захист – наприклад, від насильства, експлуатації і шкідливих речовин;
Участь – наприклад, право бути почутим/почутою; право на увагу до своїх поглядів; право брати участь у різних організаціях тощо;
Блага – наприклад, право на освіту, охорону здоров’я та достатній рівень життя;
Спеціальний захист та умови - якщо дитина належить до вразливої групи, наприклад, діти з корінних народів або діти з інвалідністю.
Ці права визначено у 54 статтях Конвенції ООН про права дитини та в низці факультативних протоколів, де встановлюються додаткові права. 

В основі Конвенції лежать 4 основні принципи: 
- недискримінація (стаття 2), 
- першочерговість інтересів дитини (стаття 3), 
- право на життя, виживання і здоровий розвиток (стаття 6), 
- право бути почутим / почутою і на належну увагу до поглядів дитини (стаття 12).
Єдиною організацією, яка спеціально згадується в Конвенції, є Дитячий фонд ООН — ЮНІСЕФ. Ця організація визнається як джерело експертної допомоги та знань. Відповідно до місії ЮНІСЕФ, Дитячий фонд ООН керується Конвенцією ООН про права дитини у своєму прагненні забезпечити права дитини як основоположні етичні принципи та міжнародні стандарти поведінки щодо дітей».

Опитування 
ЮНІСЕФ разом із партнерами розробили спеціальне опитування, яке діти можуть пройти після уроку. Воно проводиться завдяки проекту ЮНІСЕФ U-Report. Щоб отримати опитування, потрібно надіслати СМС[^1] зі словом УРОК на номер 4224 (безкоштовно і анонімно).

[^1]: Вартість відправки SMS повідомлення на номер 4224 є безкоштовною для абонентів усіх національних GSM операторів. Детальні умови на сайті www.ukraine.ureport.in. Організатор: Дитячий фонд ООН (ЮНІСЕФ) в Україні, тел.: +38 044 254 2450 (у будні з  09:00 до 18:00). Технічний партнер: ТОВ «Старт-Мобайл» адреса: 03035, м. Київ, вул. Сурікова, буд. 3, корп. 37; тел. технічної підтримки +38 044 492 27 37  (у будні з 09:00 до 18:00)