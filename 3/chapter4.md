# Безпечні і дружні до дитини школи в Україні

**Безпечне і дружнє до дитини навчальне середовище** — необхідна умова успішного навчання, соціалізації і самореалізації дитини.

З серпня 2016 року Міністерство освіти і науки України, за підтримки Представництва Дитячого фонду ООН (ЮНІСЕФ) в Україні, на основі концептуальної записки «Безпечні школи в Україні», у якій запропоновано компоненти програмного підходу до створення безпечних шкіл ([http://autta.org.ua/ua/materials/Shkilni-umovy/](http://autta.org.ua/ua/materials/Shkilni-umovy/)), почало пілотування концепції «Безпечна школа» у пілотних закладах Донецької та Луганської області згідно концепції «Безпечної і дружньої до дитини школи». ЮНІСЕФ підтримує впровадження відповідного проекту у 14 пілотних навчальних закладах Донецької та Луганської області.

## Модель Безпечної школи складається з 4 стандартів, а саме:

**Стандарт 1.** Захисне та сприятливе для здоров&#39;я і навчання фізичне середовище»

**Стандарт 2.** Комфортне психосоціальне середовище;

**Стандарт 3.** Навчання дітей і дорослих на засадах загальнолюдських цінностей і життєво важливих компетентностей;

**Стандарт 4.** Ефективне шкільне управління, партнерство і участь.

Створення безпечної і дружньої до дитини школи є неперервним процесом удосконалення навчального закладу, що має **чотири етапи:**

- **Експрес-оцінка навчального закладу** , результатом якої є профіль конкретного навчального закладу «очима всіх її учасників».
- **Детальний аналіз і планування змін** —  для визначення сильних та слабких сторін шкільної політики, розробки плану дій для покращення ситуації, а також залучення вчителів, батьків, учнів та громади до процесу вдосконалення навчального закладу.

- **Забезпечення ресурсами** для навчання, наприклад підготовка вчителів, закупівля навчально-методичних матеріалів, облаштування навчальних приміщень тощо.
- **Впровадження, моніторинг і оцінка** заходів щодо вдосконалення школи

Проект «Безпечна і дружня до дитини школа» охоплює більшість ключових елементів реформи «Нова українська школа», але основна увага фокусується на  створенні безпечного і комфортного навчального середовища. (цей абзац в синій рамці)