# Чому варто долучатися до кампанії #ENDviolance(#зупинитинасильство)?

Акти щоденного насильства щодо дітей залишаються прихованими та невизнаними. Насильство в школах і навколо них особливо посилюється під час кризових ситуацій і конфліктів. Вкрай **необхідно зробити цю, часто невидиму ситуацію, видимою. Припинення насильства в школах і навколо них — важливий фактор забезпечення прав дитини та ключова складова сталого розвитку**. Усі держави, незалежно від їхнього географічного розташування та культурних особливостей, повинні працювати над вдосконаленням реагування на такі випадки. Для цього необхідно діяти на індивідуальному, шкільному, громадському та національному рівнях. Це дозволить ефективно здійснити заходи, необхідні, щоб створити безпечні умови навчання для дітей. **Цей Набір уроків покликаний допомогти таким місцевим, національним і глобальним ініціативам.** Проведення навіть одного уроку допоможе збільшити обізнаність і спонукатиме дітей думати над тим як змінити ситуацію. Участь у шкільних заходах (Урок 2), у глобальному опитуванні (Урок 1) допоможе учням розробити ще більше варіантів вирішення зазначених проблем. Крім цього, вони зможуть особисто долучитися до вдосконалення безпечних умов для навчання та розвитку. За допомогою таких заходів кожен учень і кожна учениця краще зрозуміє свою роль у створенні безпечного середовища в школі та своє право на навчання в безпечному середовищі.

**Якщо хочет**** е **** допомогти ще більше та якісніше, поміркуйте про:**

- **Коротко- та довгострокові зміни:** Чого ваші учні прагнуть досягти? Як довго триватимуть досягнуті зміни?
- **Моніторинг і оцінку:** Як ви будете оцінювати й демонструвати прогрес і досягнутий результат? Яка точка відліку (або так звані «вихідні показники даних»), відносно якої вимірюються зміни й вплив до та після ваших ініціатив?
- **Комунікація та поширення результатів:** Як ви можете розповісти про свої здобутки у межах кампанії #зупинитинасильство? Під час завантаження фотографій та інших матеріалів на цифрову карту/ інші носії інформації/інтернет, разом з учнями подумайте, як продемонструвати не лише вашу діяльність, але й її результати та вплив.

**Де знайти додаткові матеріали / джерела інформації?**

- Кампанія Дитячого фонду ООН (ЮНІСЕФ) [#зупинитинасильство (#ENDviolence)](https://www.unicef.org/endviolence/), компонент кампанії з особливим фокусом на [припиненні насильства у школах і навколо них](https://uni.cf/evac-stl-en).
- [Веб-сайт](https://www.unicef.org/school-superhero-comic-contest) з інформацією та результатами Всесвітнього конкурсу коміксів про шкільних супергероїв.
- [Урок](http://worldslargestlesson.globalgoals.org/world-childrens-day/) і [вправи](https://uni.cf/wcd-en) до Всесвітнього дня дитини, коли вправи та заходи для дітей проводять самі діти. На Всесвітній день дитини, 20 листопада кожного року, припадає річниця прийняття Конвенції з прав дитини. Ця пам&#39;ятна дата — привід посилити діяльність та зусилля представників усіх країн, щоб допомогти 1 мільярду дітей і молодих людей в усьому світі. А також — зробити все від них залежне, щоб кожна дитина могла відвідувати школу, була захищена від будь-якого негативного впливу та могла реалізовувати свій потенціал. Всесвітній день дитини – це нагода прислухатися до дітей та боротися за їхні права. Необхідно заохочувати школи проводити відповідні заходи для забезпечення права кожної дитини вільно висловлюватися та бути почутою.
- [Молодіжна розмова ЮНІСЕФ](https://uni.cf/yt-en) про припинення насильства у школах та навколо них.
- [Мультфільми ЮНІСЕФ](https://www.youtube.com/playlist?list=PLD2C18A5CF84556D4) про безпеку дітей в онлайн середовищі (під час користування Інтернетом), у забезпеченні якої відіграють активну роль самі діти.
- Кампанія «[Ні булінгу (цькуванню](https://www.nobully.org))»
- [Змагання «Велика доброта](https://thegreatkindnesschallenge.com)»


<div class="eoz-wrap">
<span class="eoz">Слідкуйте за кампанією</span>
<div class="eoz-text">
<p>Поширюйте інформацію та результати своєї роботи.</p>
<br/>
<p>За поінформованої згоди учнів і за умови, що учням не буде завдано шкоди, не буде розкрита і поширена персональна інформація про них (не надавайте та не розголошуйте інформацію, за якою можна буде встановити особу учня/учениці або поставити їх під загрозу), завантажуйте фотографії та відео-роботи учнів над вправами, а також фотографії результатів їхньої діяльності.</p>
<br/>
<p>Голосуйте за переможців Всесвітнього конкурсу коміксів</p>
<br/>
<p>Заохочуйте учнів брати участь в онлайн-голосуванні протягом 16-25 листопада 2018 року. Проголосувати можна на <a href="https://uni.cf/SSCC-en" target="_blank">веб-сайті</a>.</p>
<br/>
<p>Ви можете відслідковувати інформацію у соціальних мережах за такими хештегами:</p>
<ul style="text-decoration:none;">
	<li>#зупинитинасильство (#ENDviolence)</li>
	<li>#Найбільшийурок (#WorldsLargestLesson)</li>
	<li>#КонкурсКоміксів (#ComicContest)</li>
	<li>Відмічайте ЮНІСЕФ і Найбільший урок у соціальних мережах</li>
</ul>
<br/>
<p>Facebook: @UNICEF @TheWorldsLargestLesson</p>
<br/>
<p>Twitter: @UNICEF @TheWorldsLesson</p>
<br/>
<p>Instagram: @UNICEF @TheWorldsLesson</p>
</div>
</div>